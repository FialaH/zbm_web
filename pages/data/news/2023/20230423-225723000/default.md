---
title: 'Štafety s nominačním sprintem'
date: '2023-04-23'
template: novinka
id: '20230423-225723000'
user: 'Jan Zháňal'
pictures:
    - name: '1682283459005_WhatsApp Image 2023-04-23 at 17.48.24.jpeg'
      ratio: '3'
    - name: '1682283459005_WhatsApp Image 2023-04-23 at 17.47.43.jpeg'
      ratio: '3'
    - name: '1682316025248_IMG_8763.JPG'
      ratio: '3'
    - name: '1682316046727_IMG_8818.JPG'
      ratio: '3'
---
Na dohled Prahy jsme letos poprvé pořádně naladili do týmového a řádně ozkoušeli, jak nám to lítá s hromadným startem. Pro spoustu mladých závodníků to pak znamenalo premiéry v A štafetě (D18: Klárka Kočová, Anička Ondrová. D21: Marky Rotková H21: Adam Jonáš) Naše nejlepší štafety pak byly:

*   D18: 32.
*   D21: 10.
*   H18: 5.
*   H21: 3.
*   H105: 3.

Odpoledne potom sprint kvality naší zimní ligy, ale s nominačním podtextem pro dorostence. Po čtvrteční krátké debatě na téma toho, jestli a jak rychle jít dopoledne jsme se s klukama shodli, že mají natrénováno dost a tak nevypustí štafety a pak vyhrají sprint. Jak to dopadlo? V H18 vyhrál Kuči, Urboš ml. byl třetí! Na odpočinek vsadily 6. Kiki a 7. Johanka.

Neděli předcházela poctivá týmová porada. dorostenci chtěli na bednu, v dospělých naopak Miloš už potřeboval pošetřit na blížící se svěťáky. Obě kategorie holek potom v aktuálně nejsilnějším složení. A výsledky? V H21 splněný cíl a body pro všechny 4 štafety, kdy skvělé výkony podali hlavně: Vojta Marek, Pepa Štěrbák, Jáchym Coufal a volně běžící Miloš Nykodým.  
V H18 po proházení úseků získala štafeta Tomášů (Prášil, Urbánek, Kučera) parádní druhé místo. A velkou pochvalu zaslouží za oba dny i béčko!  
D21 vyválčily 7. místo, které je sice ústupem z pozic, na které jsme byli zvyklí, ale věřím tomu, že holky mají na víc a na podzim nám to předvedou.  
V D18 je 9. místo příslibem, že na podzim holky můžou běžet klidně o některou z medailí! (zvlášť, pokud bude stále Kiki schopná běhat jako dnes - stejně jako ty nejlepší).  
Více fotek pak najdete na [rajčeti](https://skzabovresky.rajce.idnes.cz/KAM_na_stafety/).
