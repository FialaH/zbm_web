---
title: 'Brněnský trojboj - sprinty na Mendláku a štafety ve Vranově'
date: '2023-09-24'
template: novinka
id: '20230924-211750000'
user: 'Jan Drábek'
pictures:
    - name: '1695582970897_IMG_9972.JPG'
      ratio: '6'
    - name: '1695582970901_IMG_9974.JPG'
      ratio: '6'
---
Máme za sebou náročnou trojkombinaci sprintu a dvou štafet.  
Nejprve sprint na Žlutém kopci s cílem na Mendláku.  
Jen týden před mistrovskými sprinty se konečně ukázal Urboš 3. místem v H18A, brambory braly Kika (D16A) a Eliška (D18). V první desítce byli ještě Marky a Klárka v juniorkách, Kuči a Miloš.  
Tak snad se bude na MČR v [Opavě](http://mcr2023.obopava.cz/) a [Písku](https://oris.orientacnisporty.cz/Zavod?id=7983) dařit ještě více!  
Závod byl také zajímavý tím, že karanténa nebyla jen pro áčkaře a eliťáky, ale předzávodní napětí si mohli zažít všichni účastníci závodu, u nás to byla novinka především pro mnohé hobíky, které zlákal sprint ve známé lokalitě. Tak to měli se vším všude.  
Odpoledne jsme se pak přesunuli do Vranova, kde, v nám známém středisku na motokrosu, startuje tu BBP, byly na programu štafety.  
A že nám „náš" brněnský terén seděl! Pobrali jsme fůru krásných umístění! 1. byli muži (Jáchym, Minda, Miloš), nejmladší veteráni (Tom Kyncl, Tom Hikl, Drbča), 2. zkušené veteránky (Alena, Jitka a Lenka), 3. pak ženy (Natálka, Terka a Barča) a nejmladší veteránky (Jana, Lenka a Lucka).  
Závěrečný pytlík byl velice divácky atraktivní, když se běhalo, šplhalo po motokrosové aréně.  
V neděli pak závody pokračovaly. Opět náročný brněnský terén prověřil všechny závodníky. Muži byli třetí (Standa, Jáchym a Miloš), ženy tentokrát skončily bramborové (Marky, Terka, Barča) stejně jako dorostenci (Bulík, Urboš a Kuči), druzí byli žáci v DH10 (Ema, Kryštof a Bruno). 2. a 3. byli také nejmladší veteráni (David, Jerry, Pavel a Adam Jurák, Svatoš a Adam Kožoušek).  
Za zmínku také stojí štafeta dorostenek, které v neděli doběhly na krásném 7. místě, když na 2. úseku běžela velice pěkně Rea Coufalová, která letos běhá ještě D14! Klobouk dolů!  
Na závodech se také rozhodovalo o postupu na [MČR](https://lpu.cz/mcr23/), které pořádají Pardubice. A byl to boj až do konce, protože mužská 4. štafeta postupuje z předposledního místa. Dále postoupily 3. dámské, 2. dorostenecké a jedna štafeta dorostenek, druhá postupuje z oblastního mistrovství.  
Pěkné závody uspořádala Tesla! Díky za závody a nový terén na trénování.  
Web a všechny výsledky a fotky najdete na [webu](http://www.tbm.cz/2023-ob-cp/) závodu.  
Nějaké fotky z atmosféry závodu najdete na [rajčeti](https://www.rajce.idnes.cz/skzabovresky/album/stafety-ve-vranove).
