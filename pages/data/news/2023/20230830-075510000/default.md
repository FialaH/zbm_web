---
title: 'Tábor 2023 Slovanka (Jizerské hory)'
date: '2023-08-30'
template: novinka
id: '20230830-075510000'
user: 'Jan Drábek'
pictures:
    - name: '1693374870448_369511453_310156284907940_4171072546535016202_n.jpg'
      ratio: '6'
    - name: '1693374875884_369555913_310159058240996_9187331798132981277_n.jpg'
      ratio: '6'
---
12.  -   19.  8.  2023

Na táboře se nás letos sešlo celkem 114, ve věkovém rozmezí více než 60 let. Tentokrát jsme byli ubytovaní v krásném přírodním prostředí s perfektním zázemím a se zajímavými orienťáckými terény v blízkém okolí. Mohli jsme se tak plně věnovat tréninkům i táborové hře. Ta letos vedla po stopách Xapatanu. Skupina trochu škodolibých bohů nám vymýšlela různé nástrahy a zkoušky, které se nám ale dařilo překonávat a nakonec získat sošky bohů a vrátit je zpět do jeskyně, odkud byly ukradeny.

Přálo nám počasí, a tak jsme skoro veškerý čas trávili venku, ať už při tréninku, hrách i ve chvílích volna mezi programem. Po tréninkových skupinách jsme se také podívali při výletě po vzdálenějším okolí. Myslím, že většina z nás si plnou měrou užívala zajímavé a náročné tréninky, akční hry, krásnou přírodu a také spoustu kamarádů. Kromě členů Žabin s námi byli tradičně i členové z jiných oddílů, a tak věříme, že nově navázaná i prohloubená přátelství budou pokračovat i při dalších setkáních na závodech a jiných společných sportovních akcích.  
[Fotky](https://skzabovresky.rajce.idnes.cz/) jsou po dnech.  
Lenka H.
