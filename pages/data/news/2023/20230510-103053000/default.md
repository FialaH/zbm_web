---
title: 'Květnové soustředění žactva'
date: '2023-05-10'
template: novinka
id: '20230510-103053000'
user: 'Luděk Finstrle'
pictures:
    - name: '1683708072955_vt_spolecna.jpg'
      ratio: '3'
    - name: '1683708080996_vt_seznamka.jpg'
      ratio: '3'
    - name: '1683708188129_vt_jerabek.jpg'
      ratio: '3'
    - name: '1683708191206_vt_sprint.jpg'
      ratio: '3'
---
Po měsíci jsme opět měli víkendové soustředění žactva, tentokrát v krásných terénech Jeseníků, Orliček a sprintu v Mohelnici. Před odjezdem nás strašila předpověď počasí, domlouvání map i úžasné číslo počtu účastníků, které stále rostlo až do počtu 56 účastníků.  
Přes všechny překážky jsme nakonec zvládli 5 lesních a jeden sprintový trénink. A jaké to bylo? Přeci kopcovaté, zábavné, náročné a také se spoustou společných zážitků. Ale pěkně popořadě.  
V pátek jsme vyrazili dodávkami i auty na pěkné ubytování [Kralická chata](http://www.kralickachata.cz/), kde nás uvítal příjemný personál a přes drobné zpoždění jsme se vrhli na večeři. Poté následovala seznamovací hra, která probořila mnohé ledy.  
V sobotu následovaly 2 tréninky na Paprsku. Protože byla dopolední předpověď počasí matoucí, tak jsme vyrazili dříve a nakonec se ukázalo, že stačilo počkat před startem 20 minut a vyhnuli jsme se dešti na celou dobu soustředění.  
Další den jsme se po roce podívali do terénu dřívějšího MČR stafet a družstev. Na mapách jsme si vyhlédli krásné parkoviště, ale po příjezdu jsme jej našli zasypané hromadami štěrku. Ani to nás nezastavilo a užili jsme si další 2 tréninky na mapě Jeřábek.  
Poslední den byl nejen cestováním nejnáročnější. Někteří členi, z řad hobíků, měli pocit, že pohybu je málo a tak si v pět ráno střihli TT-čko na Kraličák. Dále v programu byla mapa Orlička III kolem dělostřelecké pevnosti Adam, která se již nachází v Orličkách. Mapa je to starší, ale díky Andreji jsme měli ověřeno, že trénink půjde včetně pár drobných revizí do mapy. Po tomto tréninku následoval přejezd do Mohelnice s prvník úsekem štafet, které z nás dostaly vše, co jsme natrénovali na dráze.  
Soustředění bylo vydařené a odjížděli jsme z něj spokojení a mnozí spíše až nadšení.

Děkuji všem organizátorům, pomocníkům i účastníkům za parádní akci, na kterou budu ještě dlouho vzpomínat.

A pro zájemce tu máme i řadu pěkných a povedených fotek na [oddílovém Rajčeti](https://skzabovresky.rajce.idnes.cz/VT_Jeseniky_2023/).
