---
title: '1. JML v Březině - Díky za uspořádání závodu!'
date: '2023-04-02'
template: novinka
id: '20230402-172642000'
user: 'Jan Drábek'
pictures:
---
Uspořádali jsme letošní první závod Jihomoravské ligy za koncem světa, tedy v Březině.   
Chtěl bych všem poděkovat, kdo se zapojili na pořádání ať už jen na místě nebo i předem. Myslím, že to klapalo a nemusíme se bát v červnu při pořádání MČR na klasice. Velké poděkování patří všem! Dorostenci se toho ujali bez obav a zvládli to velice pěkně. Od Saši, který připravil tratě, Jáchym, který ho kontroloval, Markéta, která připravila ceny, Drakoš, který trochu zápasil s it, ale nakonec to bylo ok, Míra a jeho gang, kteří zvládli zaparkovat všechny závodníky, Julča, která měla na starost roznos, Petr, který všechny odstartoval a po Vláďu, který je přivítal v cíli. Ale samozřejmě bez vás ostatních by to nešlo! A díky všem, co  napekli buchty, přestože jich bylo tolik, tak kolem 13 jsme museli zavřít krám. Díky moc!   
Také byla vidět skvělá práce našich trenérů, že jsme mohli navzdory velké konkurenci na stupních vítězů zatleskat i mnohým Žabiňákům. První závod sezóny přilákal skoro 450 závodníků, což je nejvíce na samostatném závodě naší oblasti po covidu.  
