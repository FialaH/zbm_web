---
title: 'Mistrovství Evropy dorostu 2025!'
date: '2023-05-16'
template: novinka
id: '20230516-000022000'
user: 'Honza Fiala'
pictures:
    - name: '1684187584076_logo.jpg'
      ratio: '6'
---
Na svém jednání v pátek 12. května přidělil Council IOF do Česka pořadatelství další významné sportovní akce v orientačním běhu.
Po úspěšném MS v roce 2021 a věříme, že neméně úspěšných akcích SP 2023 a MSJ 2024, se tak i v roce 2025 u nás uskuteční vrcholná akce, a to Mistrovství Evropy dorostu.
V prvním termínu do konce roku 2022 se o pořadatelství nikdo neucházel, v náhradním termínu do konce března 2023 se však do výběrového řízení přihlásilo krom Česka i Estonsko. Nakonec tedy Council vybíral ze dvou možností, ale i na základě doporučení Foot-O komise dostala přednost česká kandidatura.

Z našeho pohledu je podstatná skutečnost, že českou kandidaturu podával a lokálním pořadatelem tak bude náš oddíl -  SK Brno-Žabovřesky!
V plánu je spojení s jedním kolem Czech-O tour jako doprovodnými závody, termín se ještě bude ladit, preferovaným datem je polovina srpna.

Věřím, že MED bude velkou motivací pro naše naděje, obzvláště letošní žáky a mladší dorostence, a že my starší jim zvládneme uspořádat závody na špičkové sportovní i společenské úrovni. 
