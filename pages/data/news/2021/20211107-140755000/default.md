---
title: 'Shrnutí sezony 2021'
date: '2021-11-07'
template: novinka
id: '20211107-140755000'
user: 'Honza Fiala'
pictures:
---
Bohužel i letošní rok byl ovlivněn COVIDem, proto nám soutěžní sezona začala až v květnu a to pouze pro nejlepší a po absolvování PCR testů. Uskutečnila se však všechna mistrovství, byť mistrovství v nočním bylo přesunuto z jara do půlky října. Dovolím si zrekapitulovat naše výsledky do 20. místa, a protože se ve shrnutí několikrát zmiňovaná Adélka v říjnu vdala, uvádím její výsledky s dívčím jménem, se kterým figuruje ve výsledkových listinách:

Nejprve se v půli května konalo sprintové ME ve Švýcarsku, kde nás reprezentovali Miloš Nykodým a Mára Minář. Miloš byl členem sprintové štafety, která brala 4. místo, a oba nastoupili i v knock-out sprintu a individuálním sprintu.

První mistrovstvím bylo tradičně MČR ve sprintu, které se konalo ve Šternberku, a kde v dámských kategoriích získala v D20 Tamara Miklušová stříbro, v D21 Adélka Indráková bronz, na velkou bednu se vešla Johanka Šimková se 6. místem a do první dvacítky pronikly i Gabča Hiršová (17.) a Natálka Hiklová (20.).  
V mužských kategoriích v H16 byl Tom Kučera 17., v H18 získal stříbro Adam Urbánek, na velké bedně byl i 5. Pepa Štěrbák, a do první dvacítky se vešel i Vojta Marek (18.). V juniorech byl Jáchym Coufal 10. a v H21 na velké bedně Miloš Nykodým (4.) s Otou Hiršem (6.), do dvacítky pak ještě skončili Ondra Hlaváč (10.) a Mára Minář (15.).

O den později se v Litovli konalo MČR sprintových štafet, kde v dorostu zvítezila štafeta Eliška Tomanová, Adam Urbánek, Pepa Štěrbák a Marky Mulíčková.  
V dospělých byla bohužel první štafeta diskvalifikována z bronzové pozice, takže se nejlépe umístili na 6. místě Natálka Hiklová, Ota Hirš, Ondra Hlaváč a Tamara Miklušová, na 11. místě Maky Firešová, Pája Brlica, Jáchym Coufal a Gabča Hiršová.

V půli června se ve Vojtíškově konalo MČR na krátké trati, kde v D18 skončila na 11. místě Klárka Barnatová, v D21 brala bronz Adélka Indráková a do dvacítky se vešly i Johanka Šimková (13.), Bára Zháňalová (16.) a Natálka Hiklová (20.).  
V H16 bral Tom Kučera 5. místo a Tom Urbánek 12. místo, v H18 získal titul mistra ČR Adam Urbánek, v juniorech skončil Jáchym Coufal 7. a v dospělých byl 9. Ota Hirš a 10. Miloš Nykodým.  
Po jarní sezoně následovalo naše domácí MS, na kterém nás reprezentovali Miloš Nykodým a Adélka Indráková, a dosáhli vynikajících výsledků – Miloš byl ve sprintových i lesních štafetách 5., na klasické trati doběhl jako osmý český muž v historii v první desítce a skončil na 8. místě a na krátké trati skončil 21.  
Adélka startovala v individuálním sprintu, kde skončila 16., na krátké trati obsadila skvělé 9. místo a v lesních štafetách pomohla k 5. místu.

Podzimní sezona začala mistrovství na klasické trati, kde v D18 skončily Marky Rotková 12. a Klárka Barnatová 13., v D21 brala stříbro Adélka Indráková, 13. byla Gabča Hiršová, 16. Terka Odehnalová a 19. Natálka Hiklová.  
Stříbro bral v H16 také Tom Kučera, zde skončil Tom Urbánek 20., v H18 Adam Urbánek 15. V juniorech bral bronz Adam Jonáš, v mužích také bronz Miloš Nykodým a Silvan Ullmann skončil 11.

V říjnu se konalo MČR štafet v Kobylé nad Vidnávkou, kde v D18 v těsném finiši skončila na stříbrné pozici štafeta Klárka Barnatová, Marky Rotková a Marky Mulíčková, v D21 na 4. místě štafeta Maky Tesařová, Gabča Hiršová a Bára Zháňalová a na 10. místě štafeta Natálka Hiklová, Johanka Šimková a Adélka Indráková.  
V H18 byla desátá štafeta Tom Urbánek, Papa Štěrbák a Tom Kučera, a v H21 zvítězila štafeta Pája Brlica, Mára Minář a Miloš Nykodým a na 10. místě skončili Adam Jonáš, Ota Hirš a Standa Mokrý.

O den později bylo na stejném místě MČR klubů, kde v dorostu v těsném finiši skončili stříbrní Tom Urbánek, Klárka Barnatová, Vojta Marek, Marky Rotková, Tom Kučera, Marky Mulíčková a Pepa Štěrbák.  
V dospělých titul získalo družstvo Pája Brlica, Bára Zháňalová, Ota Hirš, Gabča Hiršová, Mára Minář, Adélka Indráková a Miloš Nykodým, a naše druhé družstvo Jáchym Coufal, Maky Tesařová, Standa Mokrý, Peťa Koporová, Adam Jonáš, Johanka Šimková a Saša Jordanov skončilo na 12. místě.

Posledním mistrovstvím bylo MČR v nočním u Plzně, kde v D16 skončila Eliška Tomanová na 19. místě, v D18 svou první individuální medaili získala Klárka Barnatová a brala bronz, v juniorkách skončila na 10. místě Tamara Miklušová a v D21 se na výborném 4. místě umístila Gabča Hiršová.  
V H16 skončil Tom Urbánek 19., v H20 byli Jáchym Coufal 5. a Adam Jonáš 11., a v mužích zvítězil Miloš Nykodým a bral zlato, a Ota Hirš se umístil na 9. pozici.  
Za zmínku stojí ještě skutečnost, že se Adamu Urbánkovi povedlo kvalifikovat na ME dorostu a získat tam první cenné zkušenosti na mezinárodní scéně.

Myslím, že i letos jsme prokázali, že Žabiny jsou jedním z nejlepších klubů v ČR a rád bych všem k předvedeným výsledkům poděkoval a popřál zdraví a špičkovou formu i do příští sezony. Díky!
