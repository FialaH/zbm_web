---
title: 'Skupina hobby začíná trénovat'
date: '2021-05-21'
template: novinka
id: '20210521-075250000'
user: 'Jan Drábek'
pictures:
---
Pomalu se rozbíhá fungování skupiny hobíci. Minulý týden jsme měli dva běžecké výjezdy na TT. Pozvánky na tyto akce zatím posílám jen přes e-mail hobby@zabiny.club. Neváhejte mi napsat, abych vás přidal. Momentálně je Oťas zaneprázdněn ve škole, ale až bude mít po zkouškách, tak slíbil, že dodělá záložku “Hobby” v levé liště vedle pulců, žabiček... a nebudu tedy muset psát e-maily, nebo novinky a budou informace o fungování skupiny i v kalendáři na webu :o).

Příští týden nás čeká první mapový trénink ve sprintu v Maloměřicích na Cacovickém ostrově. Trénink bude ve středu od cca 16:30 do 18.30. Přihlašte se v přihlašovacím systému, ať vím, kolik nachystat map. Sraz/centrum tréninku bude zde. [https://mapy.cz/s/jusehezoca](https://mapy.cz/s/jusehezoca) Je tam ohniště, tak by šlo po tréninku si opéct buřta a chvíli pohovořit, o všem možném, hlavně jak si tu hobby skupinu představujeme a co s tím můžeme dělat.  
Jedním z bodů bude návrh společného “soustředění” při CSM tedy při veteraniádě na konci června, pátek 25. až neděle 27. Bohužel tedy neveteráni budou moci na závodech běžet jen nějakou kategorii příchozích, ale v rámci team spiritu by to nemusel být problém. :o)  
Těším se na vás.
