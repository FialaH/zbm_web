---
title: 'MS: Miloš osmý na klasice!'
date: '2021-07-05'
template: novinka
id: '20210705-203328000'
user: 'Jan Drábek'
pictures:
    - name: '1625509548547_adélka.jpg'
      ratio: '3'
    - name: '1625509553491_milda.jpg'
      ratio: '6'
    - name: '1625509555998_thumbnail.jpg'
      ratio: '3'
    - name: '1625810156334_miloš.jpeg'
      ratio: '6'
    - name: '1625859528782_thumbnail.jpg'
      ratio: '6'
---
**Klasika**  
Ve hře jsme měli dva oddílové zástupce - Miloše, který předvedl nejlepší výkon na MS a získal pro české barvy nejlepší individuální umístění celého týdne. V obří konkurenci je jeho umístění o to cennější, že vítězný Nor cestou nabral dva další medailisty a dovezl je do cíle...  Milošův rozbor klasiky najdete [tady](https://www.youtube.com/watch?v=Ce6yt7zS3Y0&amp;t=87s). 
Tamarka absolvovala se ctí celý program MS, nabrala spoustu zkušeností, které využije na podzim na juniorském MS.

**Štafety**  
Po výborném výkonu si Adélka prohodila disciplíny a místo klasiky byla nominována do štafety a rovnou na první úsek. Předávala v kontaktu s nejlepšími. Česká dívčí štafeta s Denisou Kosovou a Janou Knapovou nakonec po boji obsadila 5. místo. Rozhodlo se až v závěrečném pytlíku. Bronz byl opravdu kousek. slovenská štafeta s Tamarkou (také rozbíhala) doběhla 19.  
Českou štafetu rozbíhal Pavel Kubát, Miloš běžel druhý úsek, sice udržel 7. místo, ale vláček mu utekl a většinu závodu strávil v lese sám. V lese bylo dost tma, takže musel běžet s čelovkou. A nebyl sám. A tak musel finišman Vojta Král čekat na chyby druhých. Ty sice přišly, jenže jen od Francie a Ukrajiny. Nakonec také 5. místo, ale zde byla medajle hodně daleko. Slovenskou štafetu rozběhl Palo, druhý běžel (teslák) Dan Pompura a finišoval Adam Jonáš na 20. místě.  
Oba závody (překvapivě) opět vyhráli Švédové. Zatím mají 7 z 8 zlatých...

**Krátká trať**  
Adélka po pěkném výkonu 9. na světě! Miloš si doběhl pro 21. místo. Tamarka ač stále juniorka postoupila do finále a skončila 46. Moc pěkný přenos včetně rozboru vysílala ČT sport, doporučuji shlédnout alespoň z archivu.

**Sprintové štafety**  
V neděli se běžely sprintové štafety, Miloš byl na druhém úseku stále v televizi a společně s Janou Knapovou, Vojtou Králem a Terkou Jánošíkovou obsadili 5. místo. Gratuluji! Jinak zatím MS vládnou Švédové (3 zlaté ze 3 závodů).

**Sprint**  
Adélka postoupila z kvalifikace jako vítěz svého rozběhu a ve finále obsadila hezké 16. místo!  
Tamara ani Palo neprošli sítí kvalifikace.

Všechny informace najdete na stránkách [MS](https://woc2021.cz/cs/uvod/).
