---
title: 'Veteraniády ČR ve sprintu, na klasické a krátké trati'
date: '2021-06-28'
template: novinka
id: '20210628-093557000'
user: 'Jan Drábek'
pictures:
    - name: '1624864731060_IMG_20210627_141122_1.jpg'
      ratio: '6'
---
O víkendu skupina veteránů vyjela reprezentovat oddíl na vrchol veteránské sezóny. Tři MČR ve třech dnech se konaly pod vedením Konických a Olomouckých pořadatelů v okolí Rýmařova. Závody začaly sprintem v Rýmařově. Zde si doběhla Jitka pro stříbrnou medaili. Nakonec jedinou z celého víkendu, inu nejsme ještě tak zkušení. Ve [výsledcích](https://oris.orientacnisporty.cz/Vysledky?id=6238) ale najdeme hodně umístění do desátého místa (Hanka Dvořáková 9.  v D35, 6. Drbča, 7. Jerry v H35, Luf 6. v H40, Honza 5. a Aleš 6. v H45).
V sobotu nás čekal závod na klasické trati. Les byl plný vysokého borůvčí, které závod dělalo velmi náročný, jinak to byl tedy opravdu náročný a těžký terén, pořádná podhorská klasika. Ve [výsledcích](https://oris.orientacnisporty.cz/Vysledky?id=6239) najdeme opět plno žabiňáků v první desítce (Hanka 9. a Jana Košíková 10. v D35, Jitka 4. 4 vteřiny od bedny, Drbča 6. v H35), bohužel to dnes neklaplo na medaili. 
Na nedělní krátkou trať jsme zůstali blízko shromaždiště, dnes nás ani tolik nečekali borůvky, ale bažinky, potůčky, vodoteče a bažiny (já vím, opakuji se). Terén byl velice těžký, jak se sluší na mistrovskou krátkou trať. Z [výsledků](https://oris.orientacnisporty.cz/Vysledky?id=6240) byla Hanka 6., Jitka 5., Drbča (opět) 6. a Pavel Rotek 9. v H35.
Závody byly opravdu pěkné, jeslti tu za rok bude CSM, tak se sem opět vydám. 
Myslím si, že samostatné veteránské mistrovství má něco do sebe. Tratě tu byly opravdu pěkné a vše bylo podřízeno veteránům. Naproti tomu na obyčejném MČR jsou jaksi ty veteránské kategorie trochu jen přifařené k hlavním. 
