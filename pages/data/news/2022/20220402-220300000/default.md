---
title: '1. JmL 2022 - sprint Miroslav'
date: '2022-04-02'
template: novinka
id: '20220402-220300000'
user: 'Luděk Finstrle'
pictures:
    - name: '1648929769954_skupina.jpg'
      ratio: '3'
    - name: '1648929773509_D12.jpg'
      ratio: '3'
    - name: '1648929776703_H35.jpg'
      ratio: '3'
    - name: '1648929779284_bus.jpg'
      ratio: '3'
---
Díky pořadatelům z PBM začala letošní závodní sezóna Jihomoravské Ligy dnes, 2.4. 2O22 sprintem v Miroslavi. Tratě byly nachystány, příjemné centrum v tělocvičně i tradiční bufet byl připraven a tak jsme vlétli do nové sezóny s očekáváním, co a jak jsme natrénovali.  
Škoda, že se počasí ochladilo, ale i přes nízké teploty nám nezamrzl úsměv na tvářích a odvezli jsme si naději do nové sezóny, neboť se vesměs dařilo. Gratulujume všem, kterým se povedla bedna, jak z řad žactva, tak i dorostu, dospělých i veteránů. Stejně tak gratulujeme i těm, kterým se závod vydařil a měli z něj radost. Těm, co se tentokrát nezadařilo, přejeme dostatek elánu do dalších tréninků a věříme, že se jim příště bude dařit. Nezapomínáme ani na marody a všem těm, kteří se nemohli účastnit přejeme brzké uzdravení a těšíme se na všechny na dalších trénincích a závodech.  
Děkujeme DPmB za skvělou dopravu autobusy a to jak po technické, tak i personální stránce. Těšíme se na další jízdy jak autobusy, tak i v OB závodech. ŽABINY!!

Fotky z akce najdete na [oddílovém rajčeti](https://skzabovresky.rajce.idnes.cz/1._JML_sprint_Miroslav/).
