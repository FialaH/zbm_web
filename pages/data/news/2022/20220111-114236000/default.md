---
title: 'Co se děje v lednu?'
date: '2022-01-11'
template: novinka
id: '20220111-114236000'
user: 'Jan Drábek'
pictures:
---
Ležet doma u kamen? Na to s orienťákem v Brně rozhodně není čas.  
Minulý víkend proběhl první letošní závod BZL Pohár legendy pod vedením Klárky a Jáchyma. Velice pěkný závod, i s překvapením na začátku, vyhráli Markéta Mulíčková v D, Jonáš Müller v H, Martin Bulička v ZV a mezi dětmi Martin Sedláček. Celkové výsledky nalezente [tady](https://oris.orientacnisporty.cz/Vysledky?id=6669).  
Pokud nemáte strach, tak už tuto neděli můžete vyrazit na tradiční [Návrat ke kořenům](https://bzl.zabiny.club/21-22/c-navrat). Troufnete si na staré mapě okolí Žebětína hledat kontroly? Co když mapa bude tak stará, že tam ještě nebude Masarykův okruh? :)  
No a další víkend jsou v plánu štafety. Tzv. [Krátký den](https://kratkyden.zabiny.club/) se běží v Dubňanech. Sejde se velká konkurence a většina oddílů z Brna bude mít své zastoupení. Kromě velkých oddílů ZBM a TBM postavili štafety také VBM nebo RBK. Ale bude silná konkurence i napříč celou republikou.  
Tím ale leden neřekl své konečné slovo!  
Na Hromnice o hodinu více, takže i sprint v Blansku bude o něco delší. Informace o něm najdete [tady](https://bzl.zabiny.club/21-22/04-hromnicni).  
Více se toho do ledna nevlezlo.
