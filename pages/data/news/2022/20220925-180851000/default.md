---
title: 'Štafetový víkend'
date: '2022-09-25'
template: novinka
id: '20220925-180851000'
user: 'Jan Zháňal'
pictures:
    - name: '1664484311867_CPS00.jpg'
      ratio: '3'
    - name: '1664484315293_CPS01.jpg'
      ratio: '3'
    - name: '1664484317216_CPS02.jpg'
      ratio: '3'
    - name: '1664484321046_CPS03.jpg'
      ratio: '3'
---
Tradiční podzimní pohárové štafety nás zavedly k Trutnovu, zázemí jsme našli ve známém kempu Dolce a odsud jsme v sobotu ráno vyrazili do Dvora Králové na sprint. S pořadatelsky nepříliš zvládnutým sprintem se výborně popasovali v H16 vítěz Filip Jančík a třetí Tomáš Kučera. Do TOP10 se vlezl i na 7. místě Tomáš Urbánek. V H20 chybělo pár vteřin na bednu Jáchymovi a skončil čtvrtý. V elitě potvrdil Miloš, že pomalý rozhodně není a bral bronz. Do desítky se vešli ještě Minda a Otík. V dámské elitě byly vidět Johanka s Adélkou, které doběhly na 4. a 5. mistě.

Odpoledne jsme se přesunuli kousek na jih do obce Tetín, do lesa, kde se podle parametrů čekal velmi svižný závod. V hezkém lese to bylo spíše jednodušší, ale naše barvy byly i tak vidět. V H12 byla po hezkých výkonech čtvrtá štafeta Hiklík, Fanda Koča a Thea. D14ky vyslaly do lesa za jemné výpomoci TBM 2 týmy a byla z toho místa 5. a 8., páté doběhlo i áčko dorostenek. Dorostenci až dokonce bojovali o vítězství a nakonec byli bronzoví, béčko pak doběhlo na 8. místě. Ženy se shodly, že by potřebovaly trošku techničtější les, i tak bylo áčko šesté. V mužích ale podle plánu stylem start-cíl naši zkušeňáci zvítězili a béčko bylo sedmé! A štafeta mladších veteránů v kategorii H105 obsadila 4. místo.

Neděle přinesla ještě menší kus lesa, který sousedí s prostorem MČR štafet a družstev. Na pořadatelích bylo znát, že spoustu věcí podcenili, či naopak lehce přepískli, naštěstí les byl moc pěkný, těžší než v neděli a pro nás úspěšný.

*   H21: 1., 17., 41.
*   D21: 2., 9., 31.
*   H18: 2., 5.
*   D18: 3., 37.
*   D14: 4., 7.
*   H12: 4.

Takže teď už jen naladit a zůstat zdraví až do družstev!
