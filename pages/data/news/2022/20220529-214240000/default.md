---
title: '7. JML - krátká trať LBM'
date: '2022-05-29'
template: novinka
id: '20220529-214240000'
user: 'Luděk Finstrle'
pictures:
    - name: '1653853333637_H10N.jpg'
      ratio: '3'
    - name: '1653853336140_D10.jpg'
      ratio: '3'
    - name: '1653853338238_H10.jpg'
      ratio: '3'
    - name: '1653853340402_D12.jpg'
      ratio: '3'
---
V sobotu jsme se v menší skupině (jen něco málo přes 50 lidí) vydali hájit barvy Žabin k Hostěnicím na krátkou trať, kterou si na nás nachystali pořadatelé Lokomotivy. Počasí bylo krásné, největší kufr jsme měli s autobusem - opět velké poděkování DPmB za skvělé služby - když jsme dorazili až na shromaždiště a ne na místo k parkování pro bus určené.  
To nás neodradilo, příjemně jsme se naladili fotbálkem, nabrousili jsme popisky, ujasnili si význam plotů a srázků a vyrazili jsme vstříc Rudickému propadání. V lese bylo nádherně, pod nohama kamenitě - ještěže jsme vyzbrojeni tejpama - a nádherné výhledy. Byla to parádní střídačka čistého leteckého lesa s hustníkovými pasážemi.  
Nevím jak ostatní, ale neumím si představit moc hezčích sobot, než s partou dobrých kamarádů na orienťáku (asi leda soustředění). Tak na viděnou příště!
