---
title: 'Podzimní prázdniny v Obertraunu'
date: '2022-10-28'
template: novinka
id: '20221028-221514000'
user: 'Andrea Firešová'
pictures:
    - name: '1666988768042_IMG_20221028_172026_1.jpg'
      ratio: '12'
    - name: '1667297887289_20221029_151512.jpg'
      ratio: '3'
    - name: '1667297896495_IMG_6576.jpg'
      ratio: '3'
    - name: '1667297915422_IMG_7711.jpg'
      ratio: '3'
    - name: '1667297929833_IMG_6521.jpg'
      ratio: '3'
---
Na tradiční podzimní prázdniny jsme vyrazili do Rakouska do Obertraun, malé obce pod masivem Dachsteinu. Už cestou, kousek za Vídní, nás čekala první cvičná ferrata (německy Klettersteig). Druhý den jsme vyrazili lanovkou nejprve do ledové jeskyně a následně jsme zdolali 2108 metrů vysoký Krippenstein. Zájemci pod vrcholem vyrazili na další dávku ferrat. Nebyly náročné, ale pod námi se otevírala několik stovek hluboká propast. Tato hloubka z nich udělala velice náročný výlet. Ale výhled z 5 prstů stál za to! Pak část skupiny vyrazili do nejdelší místní sjezdovce na ubytování, zbytek sjel lanovkou. Na státní svátek 28. 10. jsme vyrazili obdivovat Hallstat, odpoledne pak byl na výběr fotbálek, výlet k jezeru nebo další porce ferrat. V sobotu jsme pak zdolávali ferraty u Reitu nebo vyrazili na místní jezerní slať. Večer jsme si pak oblezli jednu ferratu Vorderer Gesausee. Cestou zpět jsme pak měli menší výlet ve vídeňském lese, kde jsme obdivovali horolezce (nebo provazolezce?) balancující nad propastí.  
Celý výlet se velmi podařil. Velký dík patří Aničce a Martinovi za zorganizování, počasí, že ukázalo krásnou tvář a místnímu Jugenherberge, kde nás nasytili, i když jsme ani jednou na večeři nepřišli včas.

Fotogalerii najdete na [rajčeti](https://skzabovresky.rajce.idnes.cz/Podzimni_prazdniny_Obertraun/).
