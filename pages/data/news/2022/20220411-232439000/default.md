---
title: 'MČR NOB a 1. Áčka'
date: '2022-04-11'
template: novinka
id: '20220411-232439000'
user: 'Luděk Finstrle'
pictures:
    - name: '1649712071016_20220410_144745.jpg'
      ratio: '3'
    - name: '1649712076164_20220410_144957.jpg'
      ratio: '3'
    - name: '1649712080100_20220410_145307.jpg'
      ratio: '3'
    - name: '1649712095862_20220410_151758.jpg'
      ratio: '3'
    - name: '1649712138137_20220410_151957.jpg'
      ratio: '12'
---
O víkendu vyrazili naši dospělí dorostenci a jeden veterán na první velké závody letošní sezóny až do Struhařova nedalko od Prahy. V sobotu večer (no spíše až v noci) načali sezónu 2022 závodem Mistrovství České republiky v nočním orientačním běhu. Startovat se začalo ve 20:45 a poslední závodníci vyráželi do lesa až kolem 23:30.  
Jako obvykle se některým dařilo, jiní to prospali a někteří byli rozladění ještě v neděli. Co je ale důležité, tak nikomu se nic nestalo a všichni se z lesa dostali (byl i taký, který se dostal i z rybníka).  
Po nočáku jsme šupali na ubytko do Prahy (díky moc koordinátorovi za zajištění pohodového ubytka - a že to letos není vůbec jednoduché).  
Druhý den nás na stejném místě (a s úplně stejně umístěným cílem) čekal první letošní závod zařazený do žebříčku A. Tady, jak už to po nočáku bývá zvykem, šlo hlavně o morálku. Nohy bolely všechny, kteří startovali na nočaku, dále se projevoval deficit spánku i nedostatek tepla. Něktěří se s tím vyrovnali lépe, jiní hůře. Nakonec to vyšlo a překonali jsme nejen sebe, ale i sněhovou nadílku (chvílemi pořádně zuřivou). A odměnou nám bylo zbourání oddílového stanu a veselá cesta domů.  
Pár fotek jsme hodili na [oddílové rajče](https://skzabovresky.rajce.idnes.cz/MCR_NOB_a_zebricek_A/).

Tak zase příště na ČPŠ u Nového Města na Moravě!
