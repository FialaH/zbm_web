---
title: 'Mistrovství světa, ME dorostu'
date: '2022-07-05'
template: novinka
id: '20220705-233844000'
user: 'Jan Zháňal'
pictures:
    - name: '1657057084112_453A7325.JPG'
      ratio: '6'
    - name: '1657057084114_291593515_2894442130855979_2854059833326144464_n.jpg'
      ratio: '3'
    - name: '1657057084116_291704688_2894449284188597_3516681873912836848_n.jpg'
      ratio: '3'
    - name: '1657057111254_292440664_705390533859778_2615292284635981073_n.jpg'
      ratio: '3'
---
Obě sledované mezinárodní akce proběhly za naší účasti! Dorostenecké dokonce s medailovým oceněním!

Na první čistě sprintové MS byla nominována Adélka a doběhla si v disciplíně sprint pro 26. místo. [Hezké stránky](https://www.woc2022.dk/) vás navedou k mapám i výsledkům.

Na EYOC byli v H16 vidět, a to pořádně, Tomáš Kučera a ve slovenských dresech Filip Jančík s Tomášem Syrovým. Doporučuju mrknout na [mapy a GPS](https://orienteering.sport/event/european-youth-orienteering-championships), závody vypadaly zajímavě, svůj podíl na tom jistě má i předseda Honza z role IOF advisora. Výsledky jsou k nalezení na [stránkách IOF](https://eventor.orienteering.org/Events/ListIndex/7163)  .
Z páteční klasiky nám domů přiveze ukázat bronzovou medaili Kuči, který podle vlastních slov po zaváhání na první kontrole běžel čistý závod. Na vítězství mu chybělo 1,5 minuty. Tomáš S. obsadil 34. a Filip 40. místo.  
Sobotní kopcovatý sprint sice medaili nepřinesl, ale 5. místo Filipa je i tak velmi pěkné! Kuči, ač sprint není jeho oblíbeným, skončil na hezkém 13., Tom S. 59 místě.  
Závěrečné štafety znovu cinkaly Kučimu, který předvedl v samostatném závodě 2. nejrychlejší čas dne a pomohl české trojici ke třetímu místu. Bratia Tom s Filipem si vybojovali podium 6. místem.

Kromě gratulace, kterou tímto všem jmenovaným posílám, bych chtěl poděkovat za vzornou reprezentaci a popřát hodně síly a zdraví do dalšího tréninku!
