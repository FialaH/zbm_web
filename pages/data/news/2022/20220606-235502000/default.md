---
title: 'Republikový festival žactva'
date: '2022-06-06'
template: novinka
id: '20220606-235502000'
user: 'Luděk Finstrle'
pictures:
    - name: '1654552655095_RFZ.jpg'
      ratio: '6'
    - name: '1654552742284_RFZH14.jpg'
      ratio: '6'
---
V pátek po obědě vyrazila skupina 40 dětí ve věku 11 až 14 let na Republikový festival žactva do Chotěboře. Jihomoravskou oblast reprezentovalo 13 Žabiňáků a zástupci ostatních brněnských oddílů a Blanska. Cesta vlakem nám rychle uběhla. V pátek navečer nás čekal městský sprint uličkami Chotěboře, který nabídl několik zajímavých voleb postupů. Sobota měla na programu orienťácký desetiboj, který obsahoval indoor orienťák (běh s mapou v prostorách školy se spoustou zákoutí), azimut challenge (prověření schopností přesného azimutu), piktogram challenge (zkouška znalostí pikogramů v popiscích včetně upřesňujících parametrů), memory challenge (s pamětí nemělo moc společného), labyrint, paměťák, superpíchač, crossable challenge (důležitá znalost překonatelných a nepřekonatelných překážek), překážkovou dráhu a odhad vzdálenosti. V neděli nás pak čekaly tříčlenné lesní štafety na okraji Chotěboře. Program festivalu byl nabitý a poměrně náročný, ale myslím, že jsme si ho všichni užili. Vyzkoušeli jsme si něco nového a prožili pěkný víkend s kamarády.

Alča
