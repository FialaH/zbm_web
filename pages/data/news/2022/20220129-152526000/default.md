---
title: 'Mapový výjezd k Velké ceně'
date: '2022-01-29'
template: novinka
id: '20220129-152526000'
user: 'Luděk Finstrle'
pictures:
    - name: '1643465668470_mix.png'
      ratio: '12'
---
Opět jsme, i přes nepříznivé podmínky v podobě počasí, covidu, karantény a další nástrahy obyčejného života, vyrazili do okolí Brna na další mapový výjezd. Přes počáteční nadšení a hojné přihlášky, přes obavy z odhlášek, až po nakonec 10 statečných jsme se sešli v Žebětíně. Vyrazili jsme po cestě Vontů a konec si lehce střihli lesem, abychom viděli pilné lesníky, jak prořezávají les. Při rozcvičce jsme si užili výhled na pokácení velkého stromu s konečných žuchnutím. Práce neprobíhaly ani v jedné z tratí tréninku, takže jsme neohroženě vyrazili a užili si nástrah jednotlivých tratí. Na závěr jse se všichni těšili na závěrečnou buchtu i teplý čaj a spokojeně jsme se zase rozjeli za víkendovou zábavou.

Tentokrát naše díky patří VBM a TBM za krásnou novou mapu u Velké ceny, kde je krásný a povětšinou čistý listnatý les. S poděkováním nezapomínáme ani na Lesy ČR, díky kterým v lesech můžeme běhat.
