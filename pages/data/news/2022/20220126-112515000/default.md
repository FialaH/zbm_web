---
title: 'Krátký den - ohlasy'
date: '2022-01-26'
template: novinka
id: '20220126-112515000'
user: 'Honza Fiala'
pictures:
---
Chci se s vámi podělit o ohlasy na Krátký den, protože tak se nejlíp pozná, že šlo o povedenou akci. Všechny ohlasy, které ke mně připutovaly, jsou pozitivní, namátkou z TBM, TZL, DKP, TUR, AOP, PLU, SHK, ...  
Za všechny si dovolím ocitovat alespoň dva maily:  
"*Předej prosím pořadatelům „Krátkého dne“ poděkování za krásný závod od AOP. Myslím, že nějaké delší a noční štafety v Česku chyběly a moc jsme si je užili. Budeme se proto těšit zase za rok na druhý ročník. A určitě dorazíme v početnější sestavě :).*"

"*Jménem klubu OK Slavia Hradec Králové bychom chtěli celým Žabinám moc poděkovat za vymyšlení a uspořádání tohohle super závodu. Zejména jsme ocenili termín akce uprostřed monotónního tréninkového období, kdy závod představoval jasný bod, na který se dalo připravovat a těšit. Klubový formát akce rovněž posílil týmového ducha uprostřed dlouhé tréninkové zimy. A když už je řeč o zimě, musíme pochválit perfektní zázemí ve sportovní hale se vším všudy (GPS, sprchy, občerstvení atd...). Doufáme, že v tom budete pokračovat a stáli jsme na začátku hezké zimní tradice.*"

Děkuju všem, kteří se na přípravě a průběhu akce podíleli. Můžete být na sebe hrdí!
