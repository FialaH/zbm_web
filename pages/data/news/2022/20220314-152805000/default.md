---
title: 'Jarní prázdniny žactva ve Slovinsku'
date: '2022-03-14'
template: novinka
id: '20220314-152805000'
user: 'Luděk Finstrle'
pictures:
    - name: '1647268069510_spolecna.jpg'
      ratio: '6'
    - name: '1647268074105_jeskyne.jpg'
      ratio: '6'
    - name: '1647268077608_narozky.jpg'
      ratio: '6'
    - name: '1647268081015_rozcvicka.jpg'
      ratio: '6'
---
Letos jsme využili výhodného termínu jarních prázdnin v Brně a okolí a vypravili jsme se na týdení soustředění do Slovinska, které všechny děti a většina dospělých zakončila úspěšným absolvováním dvou etap [Lipica Open 2022](https://lipicaopen.com). Vyrazili jsme v sobotu ráno a dlouhou cestu jsme si rozdělili krásným tréninkem u Wiener Neustadtu. Poté následoval pohyb ve Slovinsku na povchu i pod povrchem, tréninky, oslava narozenin, výlety, koupání (uvnitř a někteří i venku v moři), krocení býků, rozbory, vaření a hraní. Vrátili jsme se domů po více jak týdnu, unavení a spokojení, v neděli večer před 20 hodinou.

Bylo toho hodně, bylo to náročné a bylo to super. Děti vytvořily prima partu, která se spolu bavila a táhla za jeden provaz. Zlepšili se hodně nejen v orienťáku, ale i ve vaření a dalších věcech, které zkusily.

Hobíci, kteří s námi vyrazili, si užili tréninky v neznámém terénu a také přiložili ruku ke společnému dílu. A to od řízení, přes vaření, až po pomoc s dětmi a organizaci zábavy. Za mě jim patří poklona a velký dík.

Pokud nevěříte, koukněte na [fotky na oddílovém Rajčeti](https://skzabovresky.rajce.idnes.cz/VT_Jaraky_Slovinsko_2022/) či se zeptejte účastníků soustředění. Snad se tato akce pevně uchytí a nechme se příjemně překvapit, kam vyrazíme na jarní prázdniny příští rok!

Věříme, že i další soustředění v tomto roce se nám vydaři alespoň tak jako toto.
